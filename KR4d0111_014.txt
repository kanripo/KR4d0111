# -*- mode: mandoku-view; -*-
#+TITLE: 潏水集
#+DATE: 2015-08-24 23:54:52.903869
#+PROPERTY: ID KR4d0111
#+PROPERTY: BASEEDITION WYG    
#+PROPERTY: JUAN 卷十四
<pb:KR4d0111_WYG_014-1a>¶
欽定四庫全書¶
　潏水集巻十四　　　　　宋　李復　撰¶
　　七言律詩¶
　　　垂拱殿賜對䝉恩入省¶
黼座親瞻咫尺威恭承天語慰衰遲錦書殿陛初傳賜¶
白髪郎潜且漫為九日重分畨直夜(刑部先郎官八人/予到為九人重分)¶
(寓/直)六參便赴早朝時自知麋鹿難馴習深媿鵷鸞接羽¶
儀¶
<pb:KR4d0111_WYG_014-1b>¶
　　　雪中早朝¶
正衙冠劒拱星齊清曉天花舞御墀玉殿影深分扇早¶
金爐煙濕散香遲雲低含潤侵珠絡風亂飛花拂羽旗¶
班退便疑凡骨變自驚身得到瑶池¶
　　　㑹聖宫朝謁¶
七葉丹成不可攀蘂珠宫殿翠微間千年空怨龍髯斷¶
億世曽聞寳筴還宫女祠歸朝路静嶽神綦退曉風閒¶
五雲高宴蟠桃罷鶴馭時應㑹此山¶
<pb:KR4d0111_WYG_014-2a>¶
　　　省中寓直次劉巨濟職方韻兼示祠部張臺卿¶
銀鐺司鑰禁門重寓直高秋此夜同樓外歸雲迎霽月¶
宫中傳漏帯䟽風衰迂豈合參新論俊少何堪接野翁¶
華省分曹占列宿經時飽食愧無功¶
　　　再任提㸃雲臺觀¶
天光垂碧抱瓊臺蘂殿珠宫對嶽開峽口巴猿初别去¶
海東遼鶴又飛來三生難轉靈源静六歳空驚迅景催¶
欲挹蓮花峯頂水普將甘冽淨浮埃¶
<pb:KR4d0111_WYG_014-2b>¶
　　　守鄭易陳方及境改信都過大名書呈吕太尉¶
淮陽閉閤欲偷閒新捧除書墨未乾五日御風方假翼¶
兩河試郡别移官生縁有定隨流易世事無端用力難¶
今日得陪門下客一枝容息便心安¶
　　　京西初歸作¶
少年輕喜欲慿虛誤落塵中二紀餘生事蕭條寒葉散¶
故人寥落曉星踈殘骸已脫風波晚清枕方囬醉夢初¶
却覔漁蓑尋舊釣一溪煙雨伴春鋤¶
<pb:KR4d0111_WYG_014-3a>¶
　　　乞罷未報承延晉秦慶皆惠書¶
東西南北閱光隂邊意蕭條老境侵四府飛書慚過譽¶
數疇廢壌媿初心傾懷敢望時情合論事須思後計深¶
髀肉久消筋力倦但能操筆謝知音¶
　　　九月十三日夜偶書¶
林葉紛紛已半凋隂雲不放眼周遭稍知風逐青娥動¶
更覺天騰北海高萬里無心思假翼百年多事喜持螯¶
山前沙井通幽圃待得春深弄桔橰¶
<pb:KR4d0111_WYG_014-3b>¶
　　　熈州再乞罷¶
末途潦倒媿知音幕府重來歳月侵狂見請纓憎徃策¶
禮容著帽感虛襟白頭久厭戎衣窄黧面空嗟寒色深¶
東望故山今有約清秋應得訪雲林¶
　　　乙夘七月十六日忽報罷任¶
掩闗忽報被刑書自笑無堪渉世踈白晝曽聞驚市虎¶
殘灰今見禍池魚莫嗟静影逢沙矢猶恐餘猜及鼠蔬¶
逆境自觀還自喜片心無礙一舟虛¶
<pb:KR4d0111_WYG_014-4a>¶
　　　上延帥沈内翰(名括字/存中)¶
昔年圖史守巗幽毎仰高文動斗牛千里來登徐孺榻¶
一時如上李膺舟激昻囊穎思先出慰藉泥塗欲晚收¶
曽咲王筠無事業但題草木作風流¶
榮路囬翔簡帝衷坐煩談笑静西戎金鑾學士承新詔¶
烏壘將軍有古風闗塞星烽葱嶺逺塵沙毳幕賀蘭空¶
平時未便知頗牧今日親逢出禁中¶
　　　答䕫州舊僚被召見寄¶
<pb:KR4d0111_WYG_014-4b>¶
聖恩優厚得西還又向雲臺作地仙顧我全生如苦李¶
喜君頻酌似甘泉一篙已占南溪水二頃初無負郭田¶
他日題詩如欲寄為尋茅屋白雲邉¶
　　　搗藥岩世傳昔人煉丹得道今隠於此山下土¶
　　　中時得丹粒服之愈疾¶
超世猶存救世心深山相遇不知名巖前時得丹砂粒¶
雲裏嘗聞玉杵聲汩汩流光愁易促𠖇𠖇濁刼苦難清¶
如何為我開靈鼎徧使蒼生病骨輕¶
<pb:KR4d0111_WYG_014-5a>¶
　　　登北原望京城有作¶
五季兵銷帝業新霏煙雙闕照夷門地盤王氣千齡㑹¶
勢據中天萬國尊劒佩輝光新日月風雷鼓舞變寒温¶
開先神發隨人意轤軸於今轉海垠¶
　　　登美原縣樓¶
三月春光入眼稀試尋高處㸔芳菲影行平野孤雲過¶
㸃破青山白鳥飛秦甸氣回驚緑滿渭川勢穏競東歸¶
慿虛便欲乗凌去清吹飄飄已拂衣¶
<pb:KR4d0111_WYG_014-5b>¶
　　　登䕫州城樓¶
䕫州城高樓崔嵬浮空繞檻雲徘徊百川東㑹大江出¶
羣山中斷三峽開闗塞最與荆楚近舟㠶逺自吳越來¶
雄心乗險争割據功業俯仰歸塵埃¶
　　　䕫州制勝樓¶
野蜑荒獠南北羣西接庸蜀東荆門高城獨控江山險¶
勝筭争先日月昏散火燒畬連近㟁歸雲帯雨過孤村¶
二儀開闢雖重阻須引流波及後昆¶
<pb:KR4d0111_WYG_014-6a>¶
　　　自京之椘州¶
隋栁橋邉一問津便將行止付舟人土風入眼鄉閭異¶
客路闗心童僕親淮水煙開漁市曉龜山雲動佛香春¶
共傳米價年來賤取次東逰不畏貧¶
　　　過黄牛峽¶
轉首黄牛百里西便風不斷滿歸旗青山随客豈辭逺¶
白浪催船常恐遲多米漸聞荆渚近故宫欲問楚人知¶
今朝共話平安喜更得長魚伴晚炊¶
<pb:KR4d0111_WYG_014-6b>¶
　　　大江¶
西南水㑹大江出萬里奔激瞿塘開神宫龍府雲霧暗¶
渦轉峽盤天地囬岷山發源四瀆長廬峰白浪九道來¶
刳舟濟渉萬世賴積金覆舟吁可哀¶
　　　荆門軍䝉泉¶
逺山分脉發巗陬六月虛堂客意秋無限寒雲噴不去¶
有多鳴玉碎無休清涵錦石斑斑麗秀吐金蓮熠熠幽¶
美潤散分周下澤餘波還入楚江流¶
<pb:KR4d0111_WYG_014-7a>¶
　　　過葉縣¶
南對黄山百里峰雙溪夾路碧溶溶難追舊事飛仙舄¶
但有餘風喜畫龍栁際秋晴分䆉稏亭隂晚色見芙蓉¶
襄城已逺方城近圖誌分疆入楚封¶
　　　移官慶陽過定平縣¶
春郊二月浴蠶時傍㟁溪流可染衣谷轉城深驚栁暗¶
地寒春早見花稀三年厭應西烽急千里重隨北鳥飛¶
若問前籌慚潦倒欲辭虎帳訪漁磯¶
<pb:KR4d0111_WYG_014-7b>¶
　　　過天門闗¶
龍鍾雙袖馬駸駸來徃榆闗日向深多病出門愁逺道¶
早寒平野苦層隂泉流危棧新氷滑風入長林暮葉吟¶
觸目凄然何所補高枝巢穏感歸禽¶
　　　峽山阻風¶
黄牛白馬渡驚灘兩目盲飈更險艱天地容身惟一榻¶
江湖駭浪動千山豪商競利能争㨗隂鬼多私故作慳¶
歎息隣家田舍穏柴門深掩日高閒¶
<pb:KR4d0111_WYG_014-8a>¶
　　　定昆池¶
風煙當日競豪華故里猶傳貴主家何處可尋楼下水¶
平南不見面前花隂機鬼伏天沉海危禍波翻骨委沙¶
遊客乘秋興永嘆高林不覺見棲鴉¶
　　　分按洛西諸邑登山出永寜西望晚宿韶山寺¶
雙旌明滅轉委蛇行徧秋山意若何暗谷路窮平野濶¶
囬巒石斷亂泉多崤陵東盡開周邑熊耳中分放洛河¶
欲舉因縁尋隻履夜深随雨到巖阿¶
<pb:KR4d0111_WYG_014-8b>¶
　　　胡義修推官再招彦桓與予同遊龍泉寺¶
江曲花開惱醉翁經旬出飲獨床空芳羮間筯溪毛碧¶
異果堆盤海藥紅盡晚莫辭千日酒餘春已怨幾畨風¶
主人清韻家聲在伯始源流到眼中¶
　　　彦桓奉檄將行同飯素於龍泉寺¶
西江吸水試龎翁再訪祇園問色空古殿香寒消宿篆¶
晴林葉暗退殘紅衰年再乞千家飯逸馭初乗五日風¶
曉去清明邉檄急前旌髙下亂山中¶
<pb:KR4d0111_WYG_014-9a>¶
　　　過香積寺¶
迂轍來尋昔歳題恍然前世意猶迷荒庭老樹半空腹¶
壊塔野禽争暮棲晚學盡驚新使節殘僧時認舊沙彌¶
松房自出成何事二十餘年東復西¶
　　　遊山寺¶
山後山前紺宇開閒携藜杖結青鞋霜欺泉澀羣流淺¶
風勁林彫萬壑哀到處每逢清衆出有時偶伴野人來¶
裴公㸔盡因縁在百塔龕前首重回¶
<pb:KR4d0111_WYG_014-9b>¶
　　　寒泉亭¶
孤亭結架開巖扄山深氣偏冬常侵驚浪一溪噴飛雪¶
隂簷五月垂堅氷長風不斷響空峽崩石欲落纒巨藤¶
三伏火雲愁病暍投鞭知有幾人登¶
　　　題大圓庵¶
星郎歩履在清禪雅結新庵賦大圓譬喻河沙終未盡¶
含𢎞法界外無邉渾成獨轉離諸相不立中間絶兩偏¶
聞説毗耶在方丈衆人欲問却茫然¶
<pb:KR4d0111_WYG_014-10a>¶
焚香置榻拂氍毹困倚蒲團坐結趺丈室曽瞻一居士¶
臺山豈有兩文殊信心自得超三界明眼何嘗滯四隅¶
伯雪相逢能目擊電機已笑渉泥塗¶
　　　題武侯廟¶
梁甫高吟一幅巾聨翩衆盗肯同羣久蟠丘壑雖龍卧¶
黙計江山已鼎分庸蜀欲開來日月隆中先見㑹風雲¶
雜耕初動明星落千古英雄泣渭濵¶
天厭炎靈暗不開欲吹餘燼發寒灰强因徐庶南陽起¶
<pb:KR4d0111_WYG_014-10b>¶
能枉周瑜赤壁來常見英風吹草木尚存精魄動雲雷¶
西南遺愛無時歇不逐長江去不回¶
　　　女几山女仙廟¶
絳節高翔不可攀尚留遺几在空山月明曽有芳簫過¶
松老時㸔舊鶴還巖下春歸花寂寂壁間雲暗蘚斑斑¶
開元已逺霓裳絶野草青青輦路閒¶
　　　和林次中秘閣題五龍廟¶
頭角蟠潛歳月沉腥風不散古祠深曽聞驚電開巗壁¶
<pb:KR4d0111_WYG_014-11a>¶
常見屯雲宿殿隂蒼蜴吐氷藏暗穴彩虹收雨出長林¶
荒碑磨滅無遺事猶冠龜跗壓翠岑¶
　　　屈原廟¶
古廟荒山暗水雲歳時歌舞感鄉民幾傷讒口方離國¶
欲悟君心豈愛身慘慘飛魂號帝闕𠖇冥齎志託江神¶
千年自有遺文在光焰長如日月新¶
　　　題觧梁驛舍¶
三年去國苦飄零滿面風沙漫度春白日驅車無住客¶
<pb:KR4d0111_WYG_014-11b>¶
青山當路亦為塵東經鹵澤初迎雪西出蒲關欲問津¶
何日投鞭尋舊隠雲間深訪牧牛人¶
　　　過沔池驛¶
崤陵臯墓幾摧輪秋暮重過白髪新小雨廉纎能滑徑¶
亂山逥互欲迷人客心苦厭孤程晚驛舍頻來舊吏親¶
明日問途知更逺又須呼僕待初晨¶
　　　過襄陽¶
表裏山川舊楚畿築關乘險事皆非槎頭魚盡無新語¶
<pb:KR4d0111_WYG_014-12a>¶
峴首人亡失隠扉雲外煮茶僧室静江邉酤酒客帆歸¶
我來駐節無言久為愛春流可染衣¶
　　　初至鄭州¶
二年青海困征鞍歸望天威咫尺間雨露忽頒西輔印¶
鴛鸞阻綴紫宸班往來擾擾無虛日應接紛紛祗强顔¶
吏責無窮人事拙夢魂時到舊家山¶
　　　過臨晉縣適調發¶
半夜驚呼府有符河堧荒邑應軍須氷生垂血辭鄉淚¶
<pb:KR4d0111_WYG_014-12b>¶
風漲飛塵出塞車千里饋糧人未返百丁團甲户無餘¶
天邉旁午流星使更見河橋急羽書¶
　　　韓退之舊業¶
城南舊業訪韓符門掩荒榛老木踈隂洞尚寒難駐客¶
短茅初葺未成居崩崖亂竹從欹倒糝逕飛花不掃除¶
舊集逺年今散逸蒼碑但刻馬鳴書¶
　　　八月十六日後池上¶
竹户深扄滿逕苔芙蓉落盡曉池開數畨雨勢随風去¶
<pb:KR4d0111_WYG_014-13a>¶
一片秋光入座來已老林蝉餘韻斷將歸簷燕强飛回¶
沙鷗時下知人意近岸相親眼不猜¶
　　　种說山居¶
隠君奕葉為清門誅茅卜築歳已深池影青蒼山堕地¶
松枝夭矯龍出林六月取冰自鑿谷百壺進酒不論金¶
阮生熟醉無臧否今愛遺風杜曲隂¶
客來稚子出譍門㓗灑虛庭屢汲深西澤千塍連别岸¶
南山一帯是家林泉清野果浮蒼玉燈散靈峰見紫金¶
<pb:KR4d0111_WYG_014-13b>¶
晚日已收凉氣動客歸相送歩松隂(是日南峰/聖燈現)¶
　　　抱甕軒¶
擾擾誰知巧喪生惟君智巧不關心為能懸觧如莊叟¶
㑹識真風在漢隂閒笑重輕爭俯仰静忘身世任浮沉¶
堪嗟混沌亡來久今獨憐君踵息深¶
　　　郊居¶
閒原渺渺散䟽襟風舞淵潛自樂生春到雲山惟杖履¶
日長天地獨柴荆百年雖健猶親藥一飯無多嬾問耕¶
<pb:KR4d0111_WYG_014-14a>¶
常羡子喬仙馭逺笑悲滄海世人情¶
　　　三月二十八日園中作¶
決決清溪漱遶堂興來隨意轉藜床畏人野鳥疑花動¶
收蜜山蜂誤酒香杏子帯鬚紅半抱藥苖退甲緑新長¶
風光須是閒時見身世今欣已兩忘¶
　　　和夏日園中即事¶
雨過深園暑氣清拂雲松竹映重閽預期節物移承露¶
自驗方書採合昏片影有縁聊暫寄寸心無事得閒論¶
<pb:KR4d0111_WYG_014-14b>¶
風光未信随流轉猶見飛花落酒尊¶
　　　園中獨坐¶
高樹風輕葉影齊新荷破巻緑猶低日長松下少人到¶
坐久竹間聞鳥啼萬里驚波逢寳筏百年病膜快金箆¶
雖知赤水遺珠在問路襄城舉世迷¶
　　　李氏園¶
城近斜臨南郭路地寛分得奉誠園垂竿引水穿囘徑¶
種竹成隂補壊垣曉露不收荷已敗新霜將落柿初繁¶
<pb:KR4d0111_WYG_014-15a>¶
天晴野曠秋風厲借榻虛堂負午暄¶
　　　過李氏園¶
伊川北首始知春問路停驂僕候門垂栁萬顰梅一笑¶
蒼松四出石雙蹲髙人舊隠家風逺祥兆開先國邑尊¶
(地名大/宋川)昔歳徃來曽駐蹕從臣遺刻在雲根¶
　　　陸渾王秀才園¶
兩歳伊川擁傳行往來屢喜訪雲扄四時溪水喧巖石¶
六月山隂滿户庭每到似開雙眼翳久居應滌百骸醒¶
<pb:KR4d0111_WYG_014-15b>¶
露香浮座供賔餉凉葉生風野草青¶
　　　和題屈氏園¶
宻樹煙深緑映門入門清絶隔囂塵須知澤畔行吟客¶
便是林間散髪人山色滿楼何處盡花香過酒逐畨新¶
東風時引閒雲到留作輕隂欲駐春¶
　　　杜城陳文惠公園(有桂/林亭)¶
杜曲西遊訪物華門前潏水渌涵沙南城天近無雙譽¶
北斗魁前第一家當日不知龍臥久今朝空羡桂交花¶
<pb:KR4d0111_WYG_014-16a>¶
高文遺墨皆漫滅林下祠堂春日斜¶
　　　和范君武出郊¶
九月天高客喜晴籃輿因興度溪行身逢樂歳留漳浦¶
心逐秋風入渭京日暖登塲多稼熟桑隂具餉野盤盈¶
豐年社後多餘酒處處神林簫鼔聲¶
　　　和人遊千金公主園池¶
溪流古堞帯林高林下行通小水橋但有春風催載酒¶
更無仙鳯伴吹簫花間鳥散驚藜杖沼際波囘轉桂舠¶
<pb:KR4d0111_WYG_014-16b>¶
塵迹尋餘思一弔楚魂飛盡不能招¶
　　　後園小池¶
鑿地開方斷石根潤通草樹亦欣欣築基偏傍孤亭濶¶
引水初從曲徑分風約落花囘近㟁露垂欹竹滴圓紋¶
春晴山鳥常來浴淺處喧喧故作羣¶
城陬荒僻自開鋤野性難忘水竹居㟁側星機榰錦石¶
波心仙仗立紅蕖閒中有客唯來鶴静去無竿不釣魚¶
八卦神靈今可問𤣥夫時出御輜車¶
<pb:KR4d0111_WYG_014-17a>¶
　　　和韓丞相玉汝登見山閣¶
丹青岌嶪冠鼇丘地闢天開洗百憂萬竅倚空號一噫¶
八川盤野㑹千流浮雲晚日悲餘翠廢苑荒陵怨暮秋¶
自昔登臨思善賦高吟豈向世間求¶
　　　遊柏谷寺寄范君武¶
絶塞初歸喜澣休東城送客偶成逰山前欲訪青蘭若¶
林下初聞黄鷅鶹雙屨髙窮溪水出一身輕共野雲浮¶
寄聲德操還能否炊黍吾過為少留¶
