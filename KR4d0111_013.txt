# -*- mode: mandoku-view; -*-
#+TITLE: 潏水集
#+DATE: 2015-08-24 23:54:52.886590
#+PROPERTY: ID KR4d0111
#+PROPERTY: BASEEDITION WYG    
#+PROPERTY: JUAN 卷十三
<pb:KR4d0111_WYG_013-1a>¶
欽定四庫全書¶
　潏水集巻十三　　　　　宋　李復　撰¶
　　五言律詩¶
　　　過萬泉縣¶
邑屋連山麓蕭條去路斜鹵田無美井旱港足飛沙逃¶
室多欹棟殘林有斷槎荒墟人不見墻角自開花¶
　　　自夀安之長水¶
夜宿錦屏下曉行伊水長露寒荷葉紫秋晚稻花香女¶
<pb:KR4d0111_WYG_013-1b>¶
几仙風斷連昌輦路荒二年渾作客山驛過重陽¶
　　　白沙驛(在歸州東/江南岸)¶
轉側下層巔江流出斷壖寒雲生古戍野店引山泉雨¶
暗疎茅濕堂危倒石懸去程無限險心落渭城邊¶
　　　再過方山驛¶
春過方山驛依然柳色新昔遊嘗弭節舊記已埋塵往¶
嵗讎書客新恩守土臣南來心不競時羨北歸人¶
　　　自吳嶽歸¶
<pb:KR4d0111_WYG_013-2a>¶
鳴鳳岡邊路秋風動夕嵐閒雲依絶壁獨鳥下空潭疇¶
昔經行慣重來委曲諳試尋遺墨在投䇿訪僧龕¶
　　　聖容寺(僧伽舊居柳/公權書碑)¶
應感雖無地棲真自有縁寶坊開泗水香露散秦川草¶
亂遺庵廢珠明舊相圓豐碑傳異事細字刻誠懸¶
　　　遊寶雨寺¶
信步出江&KR2556;庭松立兩龍晨僧自汲水髙閣忽鳴鐘淨¶
飯多山蜜新羮供野葑傳聞初祖錫猶掛最西峯¶
<pb:KR4d0111_WYG_013-2b>¶
　　　重遊寶雨寺¶
題墨暗頽垣崢嶸嵗序遷舊僧霜髮滿老柏瘦根穿客¶
少庭多草村饑供乏錢重來猶晚暑清盥挹寒泉¶
　　　興慈寺觀君俞舊題¶
松院前年到同君共五人今来觀舊蹟君已是前身遽¶
掩千秋夜空傷兩嵗春向風無可語淚灑壁間塵¶
　　　峽州渡江入寺¶
雪暗離秦地春歸入楚邦平生憐匹馬將老渡長江解¶
<pb:KR4d0111_WYG_013-3a>¶
纜辭亭樹中流見寺窗舟人喜風色畧得寸心降¶
江上招提古蕭疎對郡城延賔竹榻靜過雨石堂清齋¶
接荆州供題多蜀士名老僧飛錫倦歸坐聽江聲¶
　　　興徳寺逢張居士¶
掃葉開新徑携缾汲曉泉偶逢巖下客來問室中禪鳥¶
去空還寂薪窮火自傳四方行已徧歸老舊林邊¶
　　　登青龍寺¶
疎爽巖邊寺秋登更晚晴連岡横野斷逺水隔林明廢¶
<pb:KR4d0111_WYG_013-3b>¶
井餘荒甃殘碑有舊名幾經兵火刼禾黍徧新耕¶
　　　遊觀音院(唐趙州諗/禪師舊遊)¶
秋林晴簇簇野竹靜姢姢臺殿横髙絶山河滿大千莫¶
論金屑貴且契布毛縁試問庭前柏干戈動幾年¶
　　　慜禪師¶
湘南衡岳水分得一支來宴坐秋峯靜澄心夜月開清¶
風生虎錫驚電䕶龍杯昨夜飛香動山神禮寶臺¶
　　　新羅寺唐有新羅僧呪草愈疾卵塔今在閒來¶
<pb:KR4d0111_WYG_013-4a>¶
　　　因題¶
斷石傳遺事唐年刻永徽庭荒靈草盡塔壊禮僧稀古¶
殿含涼氣空堂照夕暉獨來人不問行聽暮鐘歸¶
　　　甘羅廟¶
縱横爭擅勢之子獨尊秦弱齒能専國竒謀不借人拳¶
峰凌九仞勺粒動千鈞過客瞻遺構臨溪野草春¶
　　　九日過介之推廟¶
荒祠久零落秋日故山阿椒菊持新奠龍蛇憶舊歌論¶
<pb:KR4d0111_WYG_013-4b>¶
功嗟晉粟流怨動汾波千嵗遺靈在鄉民禁火多¶
　　　清明日北園亭作¶
錦亂筠遺籜青浮水結衣乳鳩呼却逐鬬雀墮還飛客¶
過殘樽在年侵冷食稀去年今日意渡峽雨霏霏¶
　　　春日北園早起¶
雨斷雲猶在風回氣已明林花含宿潤露沼散餘清喜¶
靜心常澹居閒意寡營流光隨轉盼所向達吾生¶
　　　秋晩北園¶
<pb:KR4d0111_WYG_013-5a>¶
野興乘俄頃扶行錦竹長碎蔬殘宿圃亂葉散寒塘地¶
僻柴門靜人稀草逕荒曉霜今㡬見猶有菊花黄¶
　　　晨起東軒¶
影暗纔分竹煙低正滿簷雨斜侵藥裹風過亂書籖篆¶
滅香猶在塵昏硯未添靜中時有興著論不為潛¶
　　　曉至西郊¶
墟落隋城外西郊路可尋帶霜殘黍短過雨舊溪深近¶
港來迎犬荒籬散宿禽隣翁邀具餉煙火動疎林¶
<pb:KR4d0111_WYG_013-5b>¶
　　　江晦叔邀遊吳氏園為約月餘始能一往吳生¶
　　　某求留題遂書石上¶
竹屋横虚舫松屏展翠帆柳條晴後弱花態曉來嚴樂¶
意難逢暇清游久嘆淹主人求客語乘醉寫雲巖¶
　　　出村¶
風露已淒淒郊原百草腓負樵山木下轉粟戍人歸野¶
曠羊牛逺場荒鳥雀稀南山經月雨猶有亂雲飛¶
　　　西溪酬孫倚李珪二同年依韻¶
<pb:KR4d0111_WYG_013-6a>¶
水部張員外中書白舍人曾聞三絶句同賞曲江春且¶
逐追隨舊休悲老大身花今千樹發有底不來因¶
　　　病起¶
病起秋將晩髙林葉半黄梳驚殘髮少瘦覺舊衣長尚¶
怯扶藜杖猶勤檢藥囊喜抛烏帽去曝背卧朝陽¶
　　　雲巖¶
徑轉隨髙下欹危亂石中寒巖朝起霧空谷夜生風疎¶
竹連殘屋驚麏逐斷蓬求棲問茅舍非淺愛田翁¶
<pb:KR4d0111_WYG_013-6b>¶
　　　夜意¶
山霧連城白虚庭待月生雨餘秋葉潤露重葛衣輕隂¶
壁鳴蟲澀風枝宿鳥驚淹留禾黍興悵望故園情¶
　　　和楚倅懐歸¶
雨斷他鄉夢風沉故國音山城黄葉落蘭畹白雲深寄¶
食衣裘敝慿鞍嵗月侵流塵昏斗劍萬里愧初心¶
　　　留客¶
秋堂留曉客宻雨擁柴門石鼎燃松葉山樽捧竹根買¶
<pb:KR4d0111_WYG_013-7a>¶
魚催網急嘗栗破㱀繁村黑歸泥滑移床醉夜軒¶
　　　送客至黎城¶
二年三送客空復往來情野色浩無主秋風暮獨行山¶
連長狄國水過鄴王城試問式微詠猶歌怨衛聲¶
　　　答徐耘朝散¶
昔年汾水上曾遇海南翁欲問三山路先知一溉功萬¶
紛銷寂黙一氣抱冲融更約丹砂訣他時訪葛洪¶
　　　催發諸邑民兵至朝邑縣官未至遂宿其驛¶
<pb:KR4d0111_WYG_013-7b>¶
羸馬趨程晩衝風雪滿衣城荒更鼓暗市冷吏民稀烏¶
壘兵初起河橋客未歸北行殊未已捧檄寸心違¶
　　　月¶
玉露漳川月相看幾上弦氣横秋浦白輪帶女城偏半¶
魄蟾猶隠分枝桂未圓雲衢誰可到柅轍駐流年¶
　　　竹¶
園竹三年種今春緑始稠未知能却暑但愛不悲秋影¶
補頽垣缺枝多暮翼留近因開小徑時有客相投¶
<pb:KR4d0111_WYG_013-8a>¶
　　　蝦蟇碚水¶
泉出蝦蟇碚名髙陸羽經細分寒乳白散落曉巗青歸¶
客停松檝臨江貯蘚缾神仙雲母液烹飲飬頹齡¶
　　　江公著舉棊無偶忽敗于予有詩戲用其韻¶
忘暑憐楸局含風愛竹窗料兵聞舊怯築壘納新降舟¶
渡焚秦水兵分泣楚江君知猿臂將國譽世無雙¶
　　　觀山郊閱武¶
疊錦聯貂帽飛光散羽旗虎文雙箙重金粟小鞦垂望¶
<pb:KR4d0111_WYG_013-8b>¶
鶻翻雲沒呼鷹駐馬遲更聞傳令去先促羽林兒¶
榆落山連壘川平水帶城張兵圖野曠吹角怨秋清移¶
帳髙雲動開鐔碧海驚歸風回勝氣西北埽欃槍¶
　　　晩客狎至應接不一或有疑者作此詩示謝敞¶
　　　教授¶
岸幘扶藜杖移床傍晩林形骸猶是累語黙更何心望¶
外浮雲薄涼生古汲深自憐多懶僻塵色悶孤琴¶
　　　荅分守魏大夫¶
<pb:KR4d0111_WYG_013-9a>¶
坐憶金臺别于今十四年新恩乘五馬北首渡三川縣¶
急均鹺户邊停助餉錢晉民衣食薄移柱聽調絃¶
　　　舟行出峽先寄峽州太守榮子邕同年¶
幾日方離峽舟浮任所之江開平岸闊天逺去雲遲心¶
折襟分後身存痛定時晩亭登至喜歸信半年期(峽州/江岸)¶
(客亭名至喜予前過此與子/邕約半年同歸今得如願)¶
　　　依韻酬趙令之¶
相逢三十載少恥事驍雄封植思嘉樹交遊嘆谷風雲¶
<pb:KR4d0111_WYG_013-9b>¶
山輪迹少葵藿嵗時充冉冉秋還暮霜寒泣候蟲¶
　　　呂子固置㑹有詩張芸叟邀予席上依韻和¶
故國歸來晩相逢共老年聊從浮白飲莫擬畔牢篇花¶
近紅侵坐槐新緑媚天還丹消息斷無惜放杯傳¶
　　　還王天倪詩巻¶
素尚躋遐曠平生厭淺浮錦囊刀尺古江渚蕙荃幽翹¶
首孤雲逺踈林暮葉秋十年人不問寂黙老荒丘¶
　　　酬喬世材推官¶
<pb:KR4d0111_WYG_013-10a>¶
地僻人來少公庭吏散時亂蟬號晩日涼葉下髙枝仰¶
羨知歸鳥先書寄逺詩只應今夜月偏解照相思¶
　　　答推官李珪¶
吾族柯條茂人稱孝子賢新游思我共舊學欲誰傳毎¶
愛鸞鴻志徒嗟犬馬年青雲如得路驤首看揚鞭¶
　　　和張裁推官遊湖¶
閒弄香蘭楫斜開紫綺襟囬風收雨脚靜月到湖心髙¶
柳留疎翠前山動夕隂興來行處愜樂罷感還深¶
<pb:KR4d0111_WYG_013-10b>¶
　　　寄延帥趙龍圖卨¶
瘴嶺有毒霧鳴沙無美田乾坤滋孕毓山海限腥羶干¶
舞旄星落弓櫜譯舌傳但能思上䇿何必勒燕然¶
　　　戲答山人趙頴憶山居¶
緑髮年來改相看憶去頻青山不厭客黄屨自迷塵耳¶
冷泉聲淡松殘藥竈貧白雲他日見應問世間春¶
　　　新蟬¶
病耳不堪聽仍愁露下時纔能升木杪便解入雲吹漫¶
<pb:KR4d0111_WYG_013-11a>¶
有真仙契猶多風樹悲美隂如可託後患亦須知¶
　　　太學試駕幸後苑觀穀¶
禁籞開清曉宸心喜豫遊鳴鸞迎霽日嘉穀茂髙秋秀¶
穎晴光爛雕輿睿鑒留晨光照金粟喜色動珠旒緑野¶
勤農力青編藹帝猷周人豳頌在王業起耕疇¶
　　　依韻酬沈仍長官恵葡萄¶
異果乘秋熟分來道路長緘封湘篋重題詠剡藤光氣¶
蓄西河潤山圍大谷涼龍鬚初引水馬乳晩經霜衣薄¶
<pb:KR4d0111_WYG_013-11b>¶
輕鈆粉包圓小紫囊膏腴凝紺液甘酢溢雲漿蔗浥含¶
餘潤醅浮帶舊香藥經難髣髴畫筆漫形相涇洛宜秦¶
土汾嵐利晉鄊鱗差分萬葉珠寔綴千房楚瑞慚萍實¶
江奴笑橘黄破酲生靜爽滌熱慰新嘗契闊初心在提¶
携逺意將茂陵遺客老痟病證仙方¶
