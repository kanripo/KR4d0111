# -*- mode: mandoku-view; -*-
#+TITLE: 潏水集
#+DATE: 2015-08-24 23:54:52.659064
#+PROPERTY: ID KR4d0111
#+PROPERTY: BASEEDITION WYG    
#+PROPERTY: JUAN 提要
<pb:KR4d0111_WYG_000-1a>¶
欽定四庫全書　　　　集部三¶
　潏水集十六巻　　　　　别集類二(宋/)¶
　　提要¶
　　　　(臣/)等謹案潏水集十六巻宋李復撰復字履¶
　　　　中先世家開封祥符以其父官關右遂為長¶
　　　　安人登元豐二年進士歴官熈河轉運使終¶
　　　　於中大夫集賢殿修撰其事蹟不見於宋史¶
　　　　洪邁容齋随筆載其於蔡京邢恕謀用戰艦¶
<pb:KR4d0111_WYG_000-1b>¶
　　　　一事上疏排詆甚為切直而恨史之不能詳¶
　　　　盡朱子語録亦曰閩人李復(案復非閩人此/句或傳冩之誤)¶
　　　　及識横渠先生紹聖間為西邊使者博記能¶
　　　　文今信州有潏水集者即其文也其間有論¶
　　　　孟子養氣謂動必由理故仰不愧於天俯不¶
　　　　怍於人無憂無懼其氣豈不充乎舍是則明¶
　　　　有人非幽有鬼責自歉於中氣為之喪矣此¶
　　　　語雖踈却得其大㫖近世諸儒之論多似過¶
<pb:KR4d0111_WYG_000-2a>¶
　　　　髙流於老莊而不知不若此説之為得也今觀¶
　　　　是集如謂揚雄不知道謂井田兵制不可遽言¶
　　　　復古皆確然中理其他持論亦皆醇正不止¶
　　　　朱子所稱一條又久居兵間嫻習戎事故所¶
　　　　上奏議大都侃侃建白深中時弊亦不止洪¶
　　　　邁所稱二疏至其考證今古貫穿博洽於易¶
　　　　象算術五行律吕之學無不剖晰精微具有¶
　　　　本末尤非空談者所可及在宋儒之中可謂¶
<pb:KR4d0111_WYG_000-2b>¶
　　　　有用者矣集本四十巻乾道間嘗刻於饒郡¶
　　　　即朱子所謂信州本也後散佚無存談宋文¶
　　　　者多不能舉其名氏今從永樂大典裒輯編¶
　　　　綴釐為一十六巻著之於録既以發潜徳之¶
　　　　光且以補史傳之闕畧焉乾隆四十六年九¶
　　　　月恭校上¶
　　　　　　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官　(臣/)　陸　費　墀¶
