# -*- mode: mandoku-view; -*-
#+TITLE: 潏水集
#+DATE: 2015-08-24 23:54:52.942599
#+PROPERTY: ID KR4d0111
#+PROPERTY: BASEEDITION WYG    
#+PROPERTY: JUAN 卷十六
<pb:KR4d0111_WYG_016-1a>¶
欽定四庫全書¶
　潏水集巻十六　　　　　宋　李復　撰¶
　　七言律詩¶
　　　送人從辟¶
秋風蕭索塞雲黄白髪青衫應辟章曾説穰侯常畏客¶
今觀毛遂欲投嚢鴈門舊障雲松盡離石新城壠榖荒¶
想有髙談開玉帳尊前妍論灑珠光¶
　　　李無玷自左正言出守永州召爲吏曹外郎尚¶
<pb:KR4d0111_WYG_016-1b>¶
　　　阻叙舊先貽此詩¶
初伏青蒲拜皂囊忽驅五馬下瀟湘入承上閤尚書牒¶
分掌中銓吏部郎焚藁舊垣猶寂寞拱樞列宿頓輝光¶
聞歸未便能傾倒五日朝班得綴行¶
　　　用周作韻送范忱夫舉歸¶
白日髙懸照九垓天門欲上却飛囬雖聞西蜀題橋去¶
未放東都走馬來豐劒有神須會合荆珉藴璞且徘徊¶
明年八翮乘風起一振鵬程九萬開¶
<pb:KR4d0111_WYG_016-2a>¶
　　　贈張萬户征閩凱還¶
瘴雨蠻烟逺蔽空只將談笑蕩羣凶旌旗夜捲妖星殞¶
鼓角秋髙殺氣雄已喜張良還㶚上更須龔遂守閩中¶
凱歌聲動天顔喜金虎三珠擬報功¶
　　　寄吏部王侍郎¶
國門一别四經秋新命恭承自冕旒碧落神仙來禁闥¶
青天雲霧隔皇州孔鸞筆下鶱光翠涇渭胷中有品流¶
聞説絲綸推世譽佩聲好聴上鰲頭¶
<pb:KR4d0111_WYG_016-2b>¶
　　　荅董天隱推官¶
日月沄沄不可追神竒腐臭略無遺一丘一壑能誰過¶
相喣相濡莫我知强聒睢盱何所補雄誇凌厲亦奚爲¶
秋來春去尋常事安得乾坤獨爾私¶
　　　答潞城令谷大同¶
蕭條寒邑古風深應嘆光隂恨陸沉莫厭荒山輕廩粟¶
須思美政慰民心門連露草常封印吏散秋堂靜試琴¶
欲約仙鳬終未得東城何日聽車音¶
<pb:KR4d0111_WYG_016-3a>¶
　　　酧張法掾翼求侍養歸¶
少輕紈綺襲箕裘力學從容與我謀擇友卜商能勝賜¶
舞風曾㸃自殊由去乘汴水春舟疾行過龜山楚客留¶
千里有聲如寄我須尋臨潏舊林丘¶
　　　謁冷朝奉路逢王才元舍人同徃¶
曉路髯翁已我先清時有味獨君偏栁深門掩徑未掃¶
花落鳥啼人尚眠顛倒著衣驚應客咄嗟解榻遽張筵¶
雲開日影斜閶闔悵望歸程急馬鞭¶
<pb:KR4d0111_WYG_016-3b>¶
　　　答李成季賀授直秘閣¶
絶域經秋自乞還粉闈春得綴星班詔趨龍幄登文陛¶
恩捧芝函入道山曲學豈知新説美蒼顔難伴後生閒¶
聞君此地淹徊久悵望當年未及攀¶
　　　酬李公寅留别¶
歸風何急動征車幾夕相逢意有餘緑暗河橋氷泮後¶
雲藏山徑雪晴初登門曽上千重峻㳺刃將驚萬&KR1094;虛¶
他日再來寜可約北鴻時付一行書¶
<pb:KR4d0111_WYG_016-4a>¶
　　　别䕫州衆官¶
半年漁浦巴城守兩任雲臺太華宫豈欲背時聊免俗¶
但能省事略成風玉泉古刹須留客峽水安流好向東¶
祖帳聯翩催棹急臨溪洒涙落丹楓¶
　　　衛奕其兄被劾得雪惠書及詩¶
去歲書傳歎鶺鴒新詩甚喜字縱横龜雖有智猶罹網¶
鴈爲能鳴得免烹須信箧中多謗語莫矜堂上有竒兵¶
滔滔天下常如此無慕功名取次行¶
<pb:KR4d0111_WYG_016-4b>¶
　　　寄朱約之¶
子墨文章不自珍連編大軸棄如塵久收幽履安巗谷¶
但見髙名出搢紳欲寄逺書尋素舸今逢佳士得朱輪¶
放談可講平生學新傳行觀盡獲麟¶
　　　寄舊同遊¶
去鄉甲子四十二歸路山川九百三長河無鯉來東北¶
逺夢隨月轉西南簷花雨落春獨酌牕竹燈寒夜對談¶
石上精魂能閲世欲尋前事興方酣¶
<pb:KR4d0111_WYG_016-5a>¶
　　　吕司空夀¶
飄飄仙馭出蓬萊時節新陽動琯灰慶閥拱魁三象近¶
祥源引𣲖九天囬磻溪龍虎家璜在申國風雲舊嶽開¶
聞説清臺占異事弧南星步入中台¶
　　　贈吳德秀隱士用來韻¶
不計無成與有成但能償足百年心喜營美醸多栽秫¶
廣蓄竒書盡散金三代遺文鐘鼎古五湖秋意畫圖深¶
超然真趣誰能識目送孤鴻撫素琴¶
<pb:KR4d0111_WYG_016-5b>¶
　　　答人見贈¶
形影何嘗問主賓真風滿户養頽齡不從田父迷迴駕¶
但有漁人笑獨醒閑攝髙雲遊沆瀣静收浮氣借光靈¶
出門無事誰相喜只對秋山滿眼青¶
　　　答范軻¶
綏城古語刻兠鞬何事求犀近水燃鄉里後生輕宿學¶
朝廷新詔急遺賢風囬夜月開重暈驪睡神珠出九淵¶
今日秋臯聞鶴唳茂先方議斸龍泉¶
<pb:KR4d0111_WYG_016-6a>¶
　　　答李成季¶
山川錯莫不逢春京洛空多滿馬塵李渤請歸聊見志¶
魯褒著論久知神懷沙曽愧垂綸客擊磬興嗟荷蕢人¶
向老愈憐筋力弱空傷涸轍泣窮鱗¶
　　　答李公藴¶
臘前曽約走新春春到無端絶塞行戍卒催完燈下甲¶
急烽連入雪中城萬夫擾擾争分餉一飯匆匆豈暇羮¶
自嘆東西求斗禄兵戈已過十年生¶
<pb:KR4d0111_WYG_016-6b>¶
　　　答彭同年勸應賢科¶
早歳逢予嘆陸沉東風還更枉華音五蹄一角必殊相¶
八跪二螯多躁心衆惜伏轅傷駿骨自慚躍冶匪祥金¶
搏風敢效垂天翼但樂孤巢寄舊林¶
　　　答李晝宣德示詩巻¶
志學長年患小成五言今喜繼家聲因君筆墨多新語¶
滿路雲山得美名才業未堪髙卧顯篇章自欲以文鳴¶
歸時正是春風好擁轡應教取次行¶
<pb:KR4d0111_WYG_016-7a>¶
　　　哀秦金部¶
少年書巻是生涯白屋清朝自起家數上封章思有補¶
一生悃愊靜無華初瞻玉節星軺下俄見銘旌粉篆斜¶
天理㝠㝠誰可度但傷零落掩淮沙¶
　　　王夫人輓詞¶
家聲昔冠秦中望婦學今傳潁上風百歳流光方過半¶
新春逝水忽馳東丹山鳯泣歸巢冷寒月烏啼反哺空¶
他日拂絃悲舊曲應將哀恨寄孤桐¶
<pb:KR4d0111_WYG_016-7b>¶
欝欝佳城潁水涯素旌今見出重扉不逢玉鼎仙丹轉¶
忍見春風畫翣歸馬鬛起封占鶴表錦書賜邑得烏衣¶
須知千古芳魂在漠漠孤雲嶺上飛¶
　　　弔朱給事¶
筮仕西州佐邑時髙才不厭簿書卑清修與衆初難合¶
真節當朝晩始知諫苑塵埃多舊藁佛宫粉繪有生祠¶
與君家世重重契祖奠靈車涕滿頥¶
　　　棣華齋¶
<pb:KR4d0111_WYG_016-8a>¶
真長世譽賢兄弟棠棣名齋爲學詩華厦何妨因舊址¶
春風不老是仙枝攀條漸見傳芳逺和氣先從近本知¶
顧我彫零長弔影感今徒益鬢如絲¶
　　　託人求田¶
緑遶隨城潏水流百年那免問菟裘泉甘易汲能蠲疾¶
土沃飜耕每報秋欲託髙人論地劵共期他日老漁舟¶
歸身未到心先到得此餘無一事求¶
　　　殘編¶
<pb:KR4d0111_WYG_016-8b>¶
殘編斷簡事寥寥購輯成書匪一朝韋述投山蔵舊史¶
肩吾去國失宫謡須知孔壁遺文在豈逐秦燔烈焰銷¶
博學多聞予所仰喜君擕笈過衡茅¶
　　　青布道人¶
逸意閒雲野鶴孤藥苖山葉綴衣裾新蒸石卵將留飯¶
戱酌銅盤便得魚療疾但分庵畔草吐言不出世間書¶
五年宻宻求真訣始露三元御氣車¶
　　　道士李得柔行太乙法曽傳御容¶
<pb:KR4d0111_WYG_016-9a>¶
處世能求出世心石壇深夜禮星辰徧遊五岳求真訣¶
獨向三清有主人妙筆曽開天日曉懸壺常鎖洞山春¶
不知何事飛符動又見荒林聚鬼神¶
　　　予昔爲河東漕屬吏部郎中呂得和出總漕計¶
　　　與予情均兄弟後開府荆渚惠書有人生難得¶
　　　相知之語予後官守鎮京兆聞吕之訃因發篋¶
　　　得舊詩感而作此¶
三年發箧墨猶新蹤跡雖踈意更親雲霧渚宫迷逺夢¶
<pb:KR4d0111_WYG_016-9b>¶
兵戈青海困飛塵(時方收/青唐)飄零劍外㕘謀客(杜甫爲劍/外叅謀送)¶
(韋班詩云飄零爲/客久衰老羡君還)愴惻山陽感舊人(向秀思舊賦濟黄/河以泛舟兮經山)¶
(陽之舊居顔延年作向常侍/詩流連河東遊愴惻山陽賦)今古交情如覆水爲君涕¶
淚灑新春¶
　　　李毅師載出塞歸熟食日邀客湖上有詩求和¶
　　　遂用其韻¶
新知劍外朱兼阮舊侣江邊白與張去國杜翁爲客久¶
傳詩韓老遇春忙一年喜競清明日千里歸從戰伐塲¶
<pb:KR4d0111_WYG_016-10a>¶
山寺雪消雲已暖湖亭氷盡水生光半生幾見逄三雅¶
此舉無辭畧百觴莫負髙名興苦歎静中閲盡喜難忘¶
　　五言絶句¶
　　　宿興德寺¶
東峰霽月出林叢寒露明夜久風漸息深院無人聲¶
　　七言絶句¶
　　　登後峽寨北山¶
薄落山前菊未開鬱孤水畔獨登臺明朝匹馬衝霜去¶
<pb:KR4d0111_WYG_016-10b>¶
直到鳴沙北始回¶
　　　予徃來秦熈汧隴間不啻十數年時聞下里之¶
　　　歌逺近相繼和髙下掩抑所謂其聲嗚嗚也皆¶
　　　含思宛轉而有餘意其辭甚陋因其調寫道路¶
　　　所聞見猶昔人竹枝紇羅之曲以補秦之樂府¶
　　　云¶
柔桑葉菀暗東岡山下亂石如羣羊舊沙漸髙行路斷¶
馬蹄踏散飛星光¶
<pb:KR4d0111_WYG_016-11a>¶
繰絲宛轉聽車聲車聲忽斷心暗驚舊機虛張未滿幅¶
新絲更短織不成¶
東來健兒身手長不隨伍籍習弓鎗何須官廪請租税¶
白晝衣食出道傍¶
短衫窄袖上馬輕空手常喜烟塵行論功何須問弓劒¶
自有主將知姓名¶
牛車欲住更催行官要刻日到新城軍有嚴期各努力¶
秋田無種何須畊¶
<pb:KR4d0111_WYG_016-11b>¶
蕃兵入市争賣田漢人要田蕃無錢有田賣盡走蕃去¶
却引生羌來冦邊¶
白羌紛紛急攻城羌酋却走殺漢民漢民當前死不惜¶
甌脫更有殺來人¶
隴山連峯入無際天畫封疆限華裔如何谽谺忽中裂¶
西通風来動邊氣¶
鳴鳯山西五里坂未渡汧河山漸淺東來行人漸長嘆¶
已覺秦川不在眼¶
<pb:KR4d0111_WYG_016-12a>¶
垂白東西幾田父林間偶坐忘巾履共説乾餱付逺人¶
六月長丁猶築戍¶
　　　予㓜侍先人作邑夏陽元豐五年來攝是邑過¶
　　　瀵泉題其亭壁¶
井邑依然舊物華行穿溪樹踏溪沙路傍故老遥驚認¶
十七年前縣令家¶
　　　再授雲臺觀過華隂題此¶
脫身西去度函關踏雪重過阿對泉又作蓮花峯上客¶
<pb:KR4d0111_WYG_016-12b>¶
祥飈髙御紫虛天¶
　　　過方山驛¶
驚塵拂面三千里走馬東西不識春忽見長堤新栁色¶
一時聊慰倦行人¶
　　　飛泉¶
銀河一道下天來蒼壁衝雲萬仞開白浪駕風千石轉¶
四時不斷響驚雷¶
　　　卧龍院¶
<pb:KR4d0111_WYG_016-13a>¶
杲日珠光照舊都試從雞足躡蓮趺横身何用論明暗¶
果是能揮寳劍無¶
　　　留題北禪院¶
偶到叢林訪可休南山依舊滿晴樓垂鈎漫有深潭興¶
徧滿乾坤是即收¶
　　　隴州神泉鋪後池¶
山腰緑映女郎祠祠下泉通竹下池時有游鯈自來去¶
祗應曽見理鈎絲¶
<pb:KR4d0111_WYG_016-13b>¶
　　　題甘茂祠¶
奮身孤旅相秦王欲去憂䜛論樂羊不有私金助公賞¶
可能明日㧞宜陽¶
　　　王導¶
鄒人羞比管夷吾可復中原盡羯胡郊壘連雲困衣食¶
縱髙練布得充無¶
　　　曹參廟¶
百戰皆收第一功幾回旁嘆泣良弓白頭始識人間事¶
<pb:KR4d0111_WYG_016-14a>¶
歸向東州問蓋公¶
　　　王翦¶
少李輕兵去不回荆人勝氣鼔如雷將軍料敵元非怯¶
能使君王促駕來¶
　　　孟嘉¶
不將得失供談笑此語宜爲盛德人千里同風皆黙契¶
禇裒故識坐中身¶
　　　陶淵明¶
<pb:KR4d0111_WYG_016-14b>¶
接輿歌鳯溺沮耕獨徃何堪與世親投紱歸來眠北牖¶
髙風自是葛天民¶
　　　二月五日柳溪遇風¶
狂風擺撼未肯休直須枯枿生新柔老松倚雲不關意¶
開落曽閲幾春秋¶
　　　秋庭夜閒歩¶
髙秋夜氣聲驚竹寒月徘徊影趂人此境靜觀如啖蔗¶
後來細嚼味尤真¶
<pb:KR4d0111_WYG_016-15a>¶
　　　答安陽叔兩絶(集唐人句/)¶
春風吹園雜花開漸老逢春能幾回不嫌野外無供給¶
一杯一杯復一杯¶
兩人對酌山花開青天露坐始此囬嗟我與君皆老矣¶
且盡尊前有限杯¶
　　　謁詩僧慧益不遇¶
晝公昔在雲門寺曽笑陳丘久不歸草坐麻衣今不見¶
獨來林下釣寒磯(唐僧靈徹寄陳丘二侍郎詩云身老/心閑無外事麻衣草坐亦容身相逢)¶
<pb:KR4d0111_WYG_016-15b>¶
(盡道休官去林/下何曽見一人)¶
　　　和崔珙望子嶺觀梅¶
髙枝踈淡小花頭開向殘春破客愁㸃墨空山慰寒晩¶
却如何遜在揚州¶
　　　崔珙推官話王園再如昔年爲梅下之㑹并示¶
　　　絶句和來韻¶
王家梅樹春常早露坐曽侵月影來聞道去年還得意¶
新花還似舊時開¶
<pb:KR4d0111_WYG_016-16a>¶
　　　閻先復朝議園牡丹一夲四月始開予與李成¶
　　　季同徃觀閻求詩遂書絶句於其壁¶
淺蘂凡葩不自持紛紛競鬭早春時髙情獨負無人識¶
落盡羣花晚始知¶
　　　戱書德公軒後桃花¶
百葉仙桃倚故臺劉郎去後幾時栽紅塵拂面人來看¶
只有靈雲放眼開¶
花發雙林七寳臺出門是草不須栽東風一夜都收去¶
<pb:KR4d0111_WYG_016-16b>¶
爲問仙桃甚處開¶
　　　和張總管菊¶
雲裏霓裳閑儼雅霜前黄鵠獨軒昻不從春意裝褫巧¶
却被秋風漏泄香¶
開落紛紛不自知春秋莫較後先期清霜滿地凋零急¶
正是黄花得意時¶
　　　和呂吏部觀延慶院李唐畫山水¶
道人曽去禮清凉幻出臺山翠壁光聞説幻師能幻幻¶
<pb:KR4d0111_WYG_016-17a>¶
烟雲草樹攝他方¶
遊戱仙人出道塲寳山珠樹發神光坐間舉手分天界¶
移入毗耶一室方¶
深蒨雲嵐逺意蒼寳伽猶帶海波光須知應感神通力¶
舉步相隨徧十方¶
　　　題畫馬圗¶
龍種天駒産渥洼五雲毛色散成花瑶池一去無消息¶
只許丹青紙上誇¶
<pb:KR4d0111_WYG_016-17b>¶
　　　題嚴賢良東山集¶
謝公髙志渺浮雲對奕從容静世紛坐客偶然談小草¶
無言徒媿郝叅軍¶
　　　項城主簿趙岍求書惹雲亭爲系二絶¶
東西飄忽本無心留礙危簷便不禁向晩前山風力薄¶
等閒相引作輕隂¶
白雲曽與閒人約爲怪貪忙久不來飛過孤亭訪消息¶
也還遮莫未能回¶
<pb:KR4d0111_WYG_016-18a>¶
　　　和人觀木戱¶
百尺髙竿巧捷身竿頭立定鬬尖新更呈失脚翻身様¶
平地旁觀亦損神¶
